Dokumentation av projekt 
Slutprojektet av kursen ”Frontend” var att göra ett sten sax påse spel som ska vara designad med interaktionsdesign och vara responsiv. Spelet går ut på att man är 2 spelare och beroende på vilket val man gör (väler sten, sax eller påse) så vinner eller förlorar du. Om båda spelarna väljer samma val blir det oavgjort och inget poäng delas ut. 
Det första jag började att göra var att göra en enkel lo fi prototyp om hur jag ville designa spelet. Personligen ville jag ha en enkel design som skulle vara tydlig och lätt att navigera där alla ”delar” av webbsidan skulle vara distinkt uppdelade. Jag har då en header, en tydlig sektion som räknar poängen samt att under denna skrivs resultatet ut för varje omgång och under dessa finns de tre valen (sten, sax eller påse). Jag har även en startsida där användaren får tillfälle att skriva in sitt namn. 
Mina tankar under projektets gång har varit lite som en bergochdalbana. Jag har definitivt blivit utmanad och testad men i slutändan har jag lyckats få med det jag velat in i detta projekt. Det första misstaget jag gjorde var att, till en början, inte bygga upp projektet med grid och flexbox. Detta resulterade i att min design inte blev responsiv. Så för mig var det bara att göra om och göra rätt! Det var definitivt frustrerande att behöva bygga om projektet men i slutändan är slutresultatet något jag blev väldigt nöjd med. Jag är även väldigt säker på att det är ett misstag jag inte kommer göra om i framtiden. 
Det tuffaste och det som tog längst tid var definitivt logiken. Här har jag tagit hjälp av internet och videos för att få till koden och för att jag ska förstå den. Ett problem som tog ett tag att lösa var att få inputen från första html-sidan (där användaren skriver in sitt namn) till html-sidan som innehåller själva spelet (så att det användaren skriver in skrivs ut). Alltså att överföra ett värde från en html-sida till en annan. Här fick jag lära mig om sessionStorage och hur det fungerar. 
Det roligaste med projektet var definitivt att designa det. Det är väldigt givande att ha en idé om hur något ska se ut och sedan se framför sig hur det byggs upp. Jag försökte att följa min designskiss så gott jag kunde utan att låta fantasin springa iväg. 
När det kommer till tankar om interaktionsdesign och användarvänlighet så har mitt fokus varit på att bygga en webbsida som är tydligt uppdelad och lätt för i princip vem som helst att förstå och navigera. Detta genom en simpel layout som förblir simpel oavsett vilken skärm man sitter på. Jag vill även tro att min kod är strukturerad, hyfsat lätt att förstå och navigera i. 
